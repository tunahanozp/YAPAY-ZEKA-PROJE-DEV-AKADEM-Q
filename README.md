“Yapay Zeka Destekli Kıyafet Öneri Sistemi” içerik tabanlı bir öneri sistemidir ve ilgilenilen asıl kıyafet ürününden yola çıkarak, asıl ürüne benzer kıyafet önerileri yapmayı amaçlamaktadır. Bu amaç için öncelikle kullanılan veri seti olan Polyvore temizlenmiş ve sistemi yanıltacak verilerden arındırılmıştır. Sonra ise CNN kullanılarak veri setindeki görsellerden öznitelik çıkarımı yapılmıştır. Öznitelikler bu proje için embedding’lerdir yani görsellerin vektör uzayında temsilidir. Embeddingler arasındaki kosinüs benzerlikleri hesaplandıktan sonra kullanıcıya kıyafet önerileri yapma amacı gerçekleştirilmiştir.
